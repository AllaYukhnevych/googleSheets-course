# Аналіз даних у Google Sheets

Вітаю всіх в репозиторії курсу "Аналіз даних у Google Sheets"!
Google Sheets є потужним та зручним інструментом для роботи з даними. Ось кілька ключових переваг цього інструменту:

- **Безкоштовність**: Google Sheets доступний безкоштовно для всіх користувачів Google.
- **Доступність**: Ви можете працювати з даними з будь-якого пристрою, підключеного до інтернету.
- **Співпраця**: Google Sheets дозволяє легко ділитися документами та співпрацювати з колегами в режимі реального часу.
- **Інтеграція**: Інструмент інтегрується з іншими сервісами Google, такими як Google Drive, Google Forms, та Google Analytics.
- **Розширення функціональності**: Завдяки численним доповненням ви можете розширювати можливості Google Sheets відповідно до ваших потреб.

## Що ми проходимо в межах курсу:

### 1. Імпорт даних з різних джерел

- Імпорт даних з веб-сайтів
- Імпорт даних з Excel
- Імпорт даних з CSV
- Імпорт даних з інших Google Sheets

### 2. Підготовка даних

- Data Profiling
- Очищення даних
- Забезпечення якості даних

### 3. Трансформування даних

- Використання формул
- Робота зі зведеними таблицями

### 4. Розбудова аналітичного дашборду

- Створення візуалізацій
- Налаштування інтерактивних елементів
- Підготовка звітів та дашбордів

# Системні вимоги
Вам знадобиться настільний або портативний комп'ютер з операційною системою Windows, macOS або Linux. На жаль, ви не зможете виконати завдання курсу на мобільному телефоні. Для отримання додаткової інформації дивіться [системні вимоги](https://support.google.com/docs/answer/2375082?hl=en&co=GENIE.Platform%3DDesktop).

# Створіть свій обліковий запис Google
Оскільки ви будете використовувати сервіси Google у цьому курсі, вам потрібен обліковий запис Google. Якщо у вас немає облікового запису, перейдіть за посиланням [Створити обліковий запис Google](https://accounts.google.com/lifecycle/steps/signup/name?ddm=0&dsh=S856322909:1719878315091008&flowEntry=SignUp&flowName=GlifWebSignIn&hl=en&TL=AC3PFD6W3X1gBay9pENTMW2RzVtFEimX1bEcOwVBP7oItfTag2Qqd47Cl22W1cbA), щоб створити його.

# Браузер
Оскільки Google Sheets є продуктом Google, до якого ви отримуєте доступ через веб-браузер, найкраще він працює у браузері Google Chrome. Якщо у вас не встановлений Chrome, перейдіть на сторінку [Google Chrome](https://www.google.com/chrome/), натисніть «Завантажити Chrome», а потім дотримуйтесь інструкцій для встановлення його на ваш комп'ютер.

Я в межах всього курсу використовую браузер Microsoft Edge, і проблем в роботі не виникло.

# Відкриті джерела даних
Ось декілька ресурсів з відкритими даними, які ви можете використовувати для подальших кроків в опануванні Google Sheets і дата-аналітики в цілому:

- [Kaggle](https://www.kaggle.com/datasets) пропонує багато ресурсів, включаючи курси, цікаві дані для аналізу, результати аналізу інших спеціалістів та ентузіастів.

- [Google Dataset Search](https://datasetsearch.research.google.com/): Ви можете використовувати цей портал, щоб шукати набори даних за ключовими словами.

- [UCI Machine Learning Repository](https://archive.ics.uci.edu/): Університет Каліфорнії надає сотні наборів даних з різних тем.

- [NYC Open Data](https://opendata.cityofnewyork.us/): набори відкритих даних від уряду Нью-Йорка.

- [Nasdaq Data Link](https://data.nasdaq.com/search): репозиторії даних для фінансової аналітики.

- [Awesome Public Datasets](https://github.com/awesomedata/awesome-public-datasets): Цей репозиторій на GitHub пропонує широкий список наборів даних за рівзними категоріями.

- [Statistics Canada Data](https://www150.statcan.gc.ca/n1/en/type/data): Ці дані надаються національним статистичним бюро Канади.

- [Australian Bureau of Statistics](https://www.abs.gov.au/): Ці дані надаються національним статистичним бюро Австралії.

- [DataBank](https://databank.worldbank.org/): Репозиторій даних Світового банку

- [Data.europa.eu](https://data.europa.eu/en): Це офіційний портал європейських відкритих даних.

- [UNdata](https://data.un.org/): Ці дані надаються Організацією Об'єднаних Націй.

Якщо у вас виникнуть питання або пропозиції щодо курсу, будь ласка, звертайтеся! Ваші коментарі та ідеї допоможуть мені зробити курс ще кращим!
